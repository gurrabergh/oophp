---
---
Redovisning kmom03
=========================

Jag har tidigare skrivit kod som testar annan kod i oopython. Jag känner igen en hel del sedan dess och det är mest syntaxen PHP vs Python som skiljer. Dom flesta asserts har till och med samma namn. Det skiljer sig dock lite när det gäller hur man testar exceptions, även om det är mest syntax-relaterat.

Begreppet "enhetstestning" handlar väl om att man ska testa varje enhet av kod för sig själv. Det är automatiserade tester som ska hjälpa till att se till så att koden som man skrivit funkar som man har tänkt. Varje test som utförs ska vara oberoende och fungera oavsett vad som händer med dom andra testerna. Att skriva testbar kod tolkar jag som att man ska ha i åtanke när man skiver koden att man ska försöka skriva den på ett sådant sätt att man enkelt kan skriva enhetstester till den enheten. Eftersom att enhetstester är ett bra verktyg som hjälper en i sin programmering så kan det vara bra att ha det i åtanke så att man på ett enkelt sätt kan testa sin kod.


White-box testing är när man testar kodens interna stuktur. När man har tillgång till källkoden och testar koden på källkods-nivå så är det white box testing. Man testar helt enkelt så att koden utför det man har tänkt. Back-end testing. Black box testing är inte helt olikt white box såklart men man testar då kodens funktionalitet utan att att djupgående granska koden. Man fokuserar på att testa mer åt front-end hållet? Positiva tester är när man testar utfall så att dom fungerar som det är tänkt. Att testerna utförs inom de givna parametrarna och man kollar så att det blir rätt. Ett negativt test är när man testar ett utfall som till exempel ska throwa ett exception. Man testar helt enkelt scenarion som ska framkalla fel.

Jag tyckte det gick rätt bra med Tärningsspelet 100. Jag körde samma tillvägagångssätt som Guess-spelet. Kopierade över det från guiden med tärningar som jag tänkte jag kunde använda och sen tog jag det därifrån. Jag tog det steg för steg. Jobbade på samma sätt med spel-objektet i sessionen istället för enskilda variabler. Jag återanvände Dice och DiceHand-klassen från guiden och sedan skapade jag en DiceGame guide som hanterade själva spellogiken. Strukturen blev nog inte perfekt men jag tycker att jag höll koden i routen rätt minimal.

Jag lyckades testa spelet till 77% ungefär. Det kanske hade gått att krama ur någon enstaka procent till men eftersom många metoder krävde inputs av användaren samt en del slump så var det svårt att testa alla. Jag är nöjd med nära 80% coverage.

Min TIL för detta kursmoment blir hur enhetstester i PHP skiljer sig mot Python och hur man jobbade med det i ramverket.
