---
---
Redovisning kmom01
=========================

Jag har sedan tidigare endast kunskaper i objektorienterad programmering i Python, aldrig testat det i PHP. Mina förutfattade meningar är väl att jag utgår från att logiken och strukturen på syntaxen ska vara relativt lika och hittils i kursen tycker jag väl att det stämmer rätt bra. Även om syntaxen skiljer sig ganska mycket mellan Python och PHP så känner man igen strukturen. Dessutom så har vi ju även jobbat med PHP tidigare, dock inte objektorienterat. Även om det verkar finnas en del programmerare som ogillar att jobba objektorienterat så tyckte jag mig se att det absolut finns ett användningsområde för OO.

Det gick väldigt bra att komma in i PHP och programmering med objekt och klasser igen. Vi kommer ju direkt
ifrån en kurs i objektorienterad Python så det objektorienterade tänket sitter färskt i minnet. Det var ju dock rätt länge sedan vi jobbade i PHP så det kommer ta någon vecka att kunna skriva PHP-syntaxen flytande. Men det har startat bra med kursmomentets uppgifter.

Det gick bra att utföra "Gissa numret". Videogenomgången och föreläsningen tyckte jag förberedde mig bra och man har även med sig kunskaper från tidigare kurser så det var egentligen inget nytt som introducerades. Det gällde mest att bekanta sig med hur man kodar PHP objektorienterat.
Jag valde att lagra hela spelobjektet i sessionen då det kändes simpelt och det behövdes ju bara två rader kod i princip.

Det gick smidigt att komma igång med Git och GitHub. Stegen var väl i princip identiska med det vi gjorde i design-kursen så det var bara att köra igång. Inga errors eller problem med SSH-nycklar eller dylikt.

De inledande reflektionerna jag har kring me-sidan och dess struktur är väl att den är identisk med design-sidan. Det är väl ingen skräll då det är samma ramverk som vi använde i den kursen. Så jag känner mig bekant och bekväm med sidan och dess struktur.

Min TIL för detta kursmoment får bli hur syntaxen för objektorienterad php skiljer sig mot objektorienterad python. Det var lite ovant att använda sig av piloperatorn "->". Att använda sig av en autoloader var även nytt för mig och det är ju absolut ett smidigt verktyg.
